# reis blog korea

## 17-07 Ingepakt en klaar om te gaan

Nou helemaal klaar om te gaan was ik niet op maandag. ik was namelijk nog helemaal niet klaar om te gaan. mn tas was nog niet ingepakt, mn spullen nog niet verzameld en zelfs de was was nog niet gewassen. (Ook al moet ik wel zeggen dat matthijs mijn kampspullen op vrijdag al had opgehaald en mijn moeder die al gewassen had)

Maar na een ochtendje vliegen en springen is het toch gelukt om "op tijd" ingepakt te zijn. Nu maar hopen dat ik niets vergeten ben.

het voelt natuurlijk altijd of dat je iets vergeten bent. maar in dit geval zeker omdat ik er geen dagen over kon piekeren en omdat het maar zo weinig lijkt. Ik denk dat dit het minste is dat ik ooit op kamp heb meegenomen.

## 17-07 Schiphol

Het plan voor schiphol is:

- eten
- inchecken en bagage dropen
- moeder uit zwaaien
- met gemak door security heen komen
- en dan op tijd in het vliegtuig zitten

stap 1 - eten

nadat we de hele schiphol plaza hebben gecontroleerd bleek de beste optie burger king te zijn. Daar hebben we uitgebreid gegeten.

stap 2 - het panorama dak

Omdat we hebben besloten dat 5 uur voor de vlucht de juiste hoeveelheid tijd is om vooraf aan te komen, hadden we nog wat tijd over.

en wat doe je dan op schiphol... vliegtuigen kijken op het panorama dak.

stap 3 - moeder uitzwaaien

na het panorama dak hadden we nog steeds wat tijd over voordat check-in begon maar omdat idereen al in de rij stond konden wij niet achter blijven. dus na veel knuffels zagen wij onse moeder verwijnen achter twee liftdeuren

Stap 4 - inchekken en bagage droppen

Wat ons meteen opviel toen we in de rij gingen staan is dat er allemaal mensen met een roode blouse stonden. Nu kwam het zo uit dat wij achter zn groep stonden en we hebben toen toch maar even gevraagt waarom zij die roode blousen aan hadden. Wat bleek nou zij gingnen op scouting kamp en dat ze die uniformen “verplicht” waren om aan te hebben tijdens de reis.

Nu bleek dat wij ook "toevallig" onze rode blousen aan hadden. En dus konden wij de obstakels van Schiphol samen doorstaan.

Bij de bagage drop mocht de helft van de flightbags worden ingeleverd de andere helft moest naar odd sized baggage. De helft van de normale tassen trouwens ook.

Stap 5 - met gemak door security heen komen

Er stond geen rij voor security en toch heeft dat toch even geduurd. Als eerste moesten alle scouts hun schoenen uit doen. Dat lag niet aan onze dassen en blousen, ook al moesten die ook uit, maar omdat we allemaal hoge schoenen aan hadden.

Toen werden we er stuk voor stuk uitgepikt. Dat had er volgens de andere scouts mee te maken dat wij altijd de raarste dingen meenemen. Zoals een pak kaarten en dobbelstenen.

Toen we daar door een waren was de douane een eitje. Geen problemen tegengekomen

Stap 6 - op tijd in het vliegtuig zitten

Toen hadden we ineens nog twee uur over. Wat doe je met die tijd? Simpel: eten kopen vlak voor sluitingstijd en dan nog eens dezelfde lading gratis mee krijgen. Niet naar het Rijksmuseum op Schiphol gaan. Van de gate terug rennen naar een winkel om suikerwafels te kopen. En nog eens 10 scouts ontmoeten bij de gate.

Toen mochten we allemaal het vliegtuig in en hadden we nog eens tien uur om vol te maken...

## 18-07 Vlucht, Incheon en jimin

Wat doe je nou zo'n tien uur in een vliegtuig.

Everything, everywhere, and all at once en Interstellar kijken.

Genieten van het vliegtuigvoedsel. Bedenken waarom je voor de Koreaanse maaltijd hebt gekozen.

Proberen te slapen. Aan het einde van de vlucht pas ontdekken hoe je stoel naar achter moet.

Aangesproken worden door de dokter naast je waarom je zo'n rare doek om je nek hebt hangen.  Uitleggen wat de wsj is en wat tips voor Korea door geven. Bargen wat zij in Korea gaat doen. Een conferentie over een nieuwe behandeling voor een ziekte waar wij nog nooit van gehoord hadden.

En nadat we voor de zoveelste keer hadden gecheckt of dat de vluchtinformatie werkte, het werkte niet, waren we er al.

De aanvliegroute kwam over zee, wat ons de gelegenheid gaf om eens goed naar alle kleine eilandjes te kijken.

Eenmaal geland kwamen we ongeveer evenveel rode shirts tegen als dat er opgestapt waren. Dus gingen we allemaal tegelijkertijd door immigratie.

Bij de bagageband had een van ons al alle flightbags van de band gehaald. Een van ons had een geel piepend ding aan zijn tas zitten. Hij was een van zijn 14 messen uit zijn tas vergeten te halen. Het was al snel goed toen de customs agent een scout voor zich zag.

Toen we naar buiten liepen nog even hi gezegt tegen Jimin van BTS die naar buiten kwam lopen gevolgd door niet overdreven 100 meisjes en fotografen.

Toen nog even snel een simkaart kopen, eten halen bij de shake shack, uitzoeken hoe de bussen werken, geld verkopen aan andere scouts, toch de metro nemen, door een straat met de meeste Korean barbecue restaurants ooit lopen, inchecken bij het hotel en gelijk op bed ploffen...

## 19-07 Eeste stappen in korea

De eerste dag in Seoul wilden we gelijk de must see zien. Dus nadat we een klein beetje hebben uitgeslapen, gingen we onderweg naar Gyeongbokgung. Maar zodra wij een stap buiten de deur zetten was het opeens warm en heel luchtvochtig. Maar gelukkig hebben de metro's airco dus daar was het goed te doen. Maar toen we de metro uitstappen was het nog steeds warm en luchtvochtig en dit maals een hels kabaal. Eerst dacht ik dat ik een jackhammer hoorde maar het bleek een insect te zijn op een dichtstbijzijnde boom.

Wat we ook tegenkwamen waren twee standbeelden van mensen. Ik zou niet weten van wie. Maar naast een kleine tempel die random op een stoep stond, vonden wij onze eerste scout. Of beter gezegd: zij vond ons.

Toen gingen we Gyeongbokgung binnen en wat bleek nou, het was daar warm en luchtvochtig dus wij sloegen gelijk linksaf het museum in. daar hebben we veel stempels van oude mensen gezien en wij mochten ook stempels zetten in onze eigen stempel boekje.

Site note: ze zouden eens kindermuseums voor volwassen moeten maken.

Toen we klaar waren in het museum gingen we weer naar buiten en wat denk je, warm en luchtvochtig. Maar deze keer was het rond het middaguur en het zonnetje was het sterkst. Prachtig weer om even goed alle buitenactiviteiten te doen. Na heel wat paleis gebouwen te hebben gezien was het weer tijd voor wat binnenactiviteiten, zoals het folk museum. Het leukste aan dat museum was de airco.

Toen kwamen we erachter dat wij het paleizencomplex hadden verlaten en dat we niet meer naar binnen mochten. Maar dat kwam goed uit want het was etenstijd. Terwijl we naar een bekende voedselmarkt liepen, kwamen wij het bluehouse tegen. Dit is het oude huis van de president.

Op de voedselmarkt schoven we opeens ergens een tentje in waar een oud omaatje ons probeerde uit te leggen hoe alles werkte. Enige probleem is dat ze dit in het Koreaans deed. Uiteindelijk kwam de Engelse uitleg “numbers” al wijzend naar een papiertje. Dus wij kiezen voor dumplings en een egg roll. Wat wij op tafel kregen waren dumplings en een kom met zeedieren soep. Onder de zeedieren bevonden zich garnalen, inktvissen en een zeedier die wij nog steeds niet geïdentificeerd hebben.

Na een bezoek aan het Apostolic Nuncio and cover up park was ik op voor de dag. Wie had gedacht dat als je de dag 8 uur verschuift dat je dan vroeg op de dag al moe bent.

## 20-07 K-cia en zweden

We hadden gister allemaal plannen gemaakt. Maar de jatlag van Matthijs had andere plannen. Dus terwijl hij nog een beetje sliep had ik de missie om een slaapzak en matje te vinden in seoul.

Maar voor dat ik goed en wel in de metro zat had ik opeens honger. Dus ik ben gelijk maar in een andere metro gestapt naar een beroemde Koreaans speciaal restrouand.

Eenmaal bij de McDonalds aan gekomen was ik benieuwd ofdat ze iets speciaals hadden. Nou dat hadden ze voor me. Een kipburger met speciale sous en een triple Cheeseburger. Ook hadden ze honny butter patat. Hier bij zat dan een zak waar je je patat in moets doen en dan een zakje poeder er bij. Goed schudden. Proeven. Die dingen waaren niet te doen. Daar in tegen voelden de burgers ofdat ze met net iets meer liefde waren gemaakt. Samengevat een van de betere McDonalds die ik gehad heb.

Toen ik weer kampeer spullen wou gaan kopen bleek dat de kampee winkel lunch had. Dus ik moest iets anders bedenken.

Nu moest ik terug denken aan de welcome to my dong video serie. En een van de attracties die dichtbij was is de meat market. Het gerucht gaat dat een groot gedeelte van het vlees in Seoul via deze straten verhandeld wordt.

De persoon waar ik specifiek naar opzoek was was de koeien brein ajuma. Zij verkoopt al 35 jaar koeien breinen op de meat market.

Na heel veel onderdelen gezien te hebben kwam ik aan het einden van de markt en geen koeien brein gezien.

Toen kwam Matthijs over de whatsapp. Hij was klaar met slapen en ofdat ik naar het war Memorial wou gaan met hem. Het was een race over wie er als eerst bij het war Memorial was. Ik laat even in het midden wie er gewonnen heeft.

Na een tijdje wachten kwam Matthijs aan lopen. Het was lunch tijd en ik had een Paris baguette gespot aan de overkant. Al loopende maakte ik een foto van een bord om te vertalen, zoals hier wel vaker gebeurd, maar deze keer kwam er een Koreaan aan gespoeld. "Can i please see photo?" Waar op ik hem informeerde dat het niets interessants was. Maar jij wou hem nog steeds graag zien en ik dacht dat hij dat dan mooi kon vertalen. Dus ik laat de foto zien en vraag wat staat hier. Waarop hij zegt "this president office. No photo".

Dus wij lopen door naar de Paris baguette die blijkbaar zowel aan de Presidents office als aan het ministerie van defensie.

Zodra wij aankomen bij de ingang komt er iemand naar ons toe. "Im police officer". Wij zeggen "Paris baguette" en hij wijst naar de trap naar boven. Blijkbaar was dit ook een politie Buro.

In de paris baguette kiessen wij wat broodjes en koffie. We gingen zitten en toen pas wie wij als gezelschap hadden. Een aantal militairen, politiemensen en een aantal mensen die of de meest saaie ambtelijke baan hebben of voor de k-cia werken.

Dus toen door naar het war memorial waar wij tot onze verbazing tussen alle vlaggen de Nederlandse vlag zagen hangen. Wat blijkt, nou wij waren het vierde land dat troepen naar de van missie tijdens de Koreaanse oorlog. In totaal waren er ongeveer 5000 Nederlanders in Korea tijdens de oorlog.

Voor mij was het nu de uitdaging om zoveel mogelijk Nederlandse dingen te spotten in het museum. Naast een kleine vitrinekast met Nederlandse spulletjes kon ik weinig vinden. Wel hebben we de naam van de welkom to my dong videos gevonden. Hij heeft een aantal foto's en verhalen aan het museum gedoneerd.

Toen we door het oorlogstuig tuin liepen zag ik in de verte een aantal scouts lopen. Even later vonden we ze onder pagoda. Het bleken Zweedse scouts te zijn. Na wat small talk over waar wij en zij al waren geweest en wie we al ontmoet hadden kwam n seoul tower ter sprake. Nu had ik eigenlijk gepland om daar 's ochtends heen te gaan dus ik wist hoe ik er moest komen. En voor hen stond het als volgende item op het programma. Dus we besloten om samen te gaan. Zij wilden origineel naar boven hiken. Ik heb ze gelukkig zover gekregen dat we met de lift naar boven gingen en dan konden we terug lopen.

Nu bleek de lift toch nog halverwege de berg te liggen dus moesten we alsnog naar boven hiken. Maar ik ben toch blij dat ik de andere helft met de lift kon doen.

Het eerste dat mij opviel na het prachtige uitzicht waren de slotjes die overal hingen. Blijkbaar is dat het concept rond n seoul Tower. Hang een slotje om je eeuwige liefde aan elkaar te beloven. Het enige dat ik wou doen is een groep scouts met lockpicks los laten en kijken wie er met de meeste kan terugkomen.

Toen moesten we de toren nog even op. Maar ik vind het uitzicht van beneden beter.

Daarna was het etenstijd want het was al 8 uur. We hebben gekozen voor hamburgers met uitgebreide uitleg over onze scouting gebruiken en organisaties.

Daarna konden we de trap naar beneden nemen, maar beter was ook want de rij voor de lift was gigantisch. Na een lichte workout halverwege en een shortcut door een kerk heen stonden we opeens weer in de metro.

We hoorden opeens de naam van onze halte en met een halve gedag sprongen we de metro uit. Zo gingen de Zweedse zo plotseling zo als we ze ontmoet hadden.

## 21-08 Is de dmz a scam

Vandaag was de eerste keer dat ik dacht dat we gescamt zouden worden. Op het programma staat een DMZ tour. We gaan dus met een bus naar de Noord-Koreaanse grens om daar naar een hek te kijken.

Het eerste wat mij veel vertrouwen gaf is dat we met “vip tours” gaan. Wat natuurlijk niet echt goed klinkt

We moesten verzamelen bij city hall station exit 6. Waarom niet in de lobby van een hotel of een ander gebouw. Daar werden we aangesproken door een Koreaan die wat ons leek iedere buitenlander aansprak. “Zijn jullie hier voor de DMZ tour?" Als je nog naar de wc moet dan moet je even dit 5-sterren hotel in sluipen. Nu hadden wij gelukkig onze scouting chique aan inclusief das dus we vielen volledig buiten de maat daar. Maar een bidet ervaring later konden we de bus in.

Een bus die ik alleen maar kon beschrijven als een “love bus”. Vooral omdat dat bij de ingang te lezen was. Maar toen alle mensen op onze halte waren ingestapt konden we door naar de volgende halten.

De tour guide informeert ons dat we ons paspoort nodig hadden om de dmz in te komen en dat een kopie niet zou volstaan. Waarop Matthijs pronto ontdekte dat hij zijn paspoort vergeten was. Wij denken dat de dag al voorbij zou zijn voordat hij eenmaal begonnen was. Maar de tour guide informeerde ons 'Don't worry about it sir'. Waarop we ons afvroegen wat voor shady trucjes hij ging doen om Matthijs toch de dmz in te smokkelen.

Eenmaal onderweg werd het duidelijk waarom het zo belangrijk was dat we op tijd kwamen voor de bus. Want de tour guide informeerde ons dat er maar 50 bussen per dag de dmz in mogen. Maar gelukkig hadden we al 2 concurrenten ingehaald toen we seoul uit reden.

Tijdens de busrit had de tour guide, wiens naam “nam-kol” is, maar we moesten hem “cool” noemen, een heleboel weetjes over de dmz, de Korea oorlog, internationale politiek, en over dmz-tours. Maar ik was meer geïnteresseerd in hoe het landschap langzaam veranderde van flatgebouwen naar rijstvelden met hier en daar een LG display mega factory.

Toen kwamen we aan bij een park. Waar de tour guide snel al onze paspoorten in nam om “tickets te kopen” en wij moesten maar even naar de wc gaan en dan maar hopen dat hij om 11:55 ons weer tegen kwam met de paspoorten. Nu denk je natuurlijk gelijk aan wat je gaat doen als je paspoort niet meer terugkomt. Maar om 12:00 kwam hij weer aangelopen met badges en onze paspoorten.

Toen moesten we wachten op onze time window voor de dmz dus wij naar “freedom bridge” waar vroegen noord en zuid koreaanse werden uitgewisseld en langs een kapotgeschoten lokomotief. Wij moesten ook nog even langs een winkeltje waar we echt Noord-Koreaans geld konden kopen. De aap viel uit de mouw toen onze tour guide lachend binnen kwam en uitgebreid met de eigenaar ging kletsen.

Na nog een half uurtje zweten en wat yoghurt ijs was het tijd om door te gaan. We mochten de DMZ binnen.

De eerste stop was bij een militair checkpoint waarbij twee militairen de bus in kwamen om iedereens paspoort te checken. Dit was het moment van de waarheid. Mocht Matthijs de DMZ binnen. Toen de militair bij Matthijs aankwam vroeg hij om zijn paspoort en toen Matthijs zei dat hij die niet had was dat ok en liep hij door.

Daarna mochten we door naar het uitzichtpunt. Waar er gelukkig een video was om te laten zien hoe het er uit moest zijn, want in de smog was het moeilijk om punten te herkennen.

Maar we hebben wel zowel de grootste Noord-Koreaanse en Zuid-Koreaanse vlaggenmast gezien. ( de Noord-Koreaanse mast is hoger. Maar ze worden beiden verslagen door een mast in de UEA)

ook konden we de dichtstbijzijnde koreaanse wachtpost zien waar de tourguide bij claimde dat als je maar goed genoeg kijkt dat je noord koreaanse soldaten kon zien staan. Ik heb hem niet gezien.

Ook konden we de Joined Security Area zien. Maar daar mocht niemand meer naar toe omdat er een Amerikaan de grens overgesprongen was een paar dagen geleden.

Toen we uitgekeken waren, werden we verbusd naar een plek die we al gezien hadden vanuit de uitkijkpost. De derde tunnel. De Noord-Koreanen hadden het idee om een tunnel naar Seoul te graven. Daar zijn ze toen achter gekomen en ze hebben toen een tunnel naar die tunnel gegraven en de originele tunnel dicht gemaakt.

Wij mochten naar beneden, dat was eerst 300 meter, 16% naar beneden, toen weer 200 meter gebukt door een tunnel om daar een betonnen muur met een raampje te zien waar wij een fern konden zien. En toen konden we weer terug 200 meter gebukt en daarna weer 300 meter 16% omhoog. Laten we zeggen dat ik blij ben dat bergklimmen van het programma af is.

Toen nog wat foto's met de “I❤️DMZ” letters op de foto. En door naar de volgende bestemming. “De laatste wc” met nog wat winkeltjes waar je de speciale thee en het soja ijs echt niet moest laten liggen.
Eenmaal terug in Seoul waren we uitgestapt in Hongdae omdat daar een elektronica winkel zat waar ik een muis moest kopen. Onderweg ook nog een PC bang tegengekomen. Een internet cafe die in dit geval gefocust was op de T1 esports team.

Na nog wat popeyes kip gegeten te hebben was het voor mij tijd om een avond niets te doen want ik was nog niet helemaal bekomen van de tunnel.

## 22-07

## 23-07 Andong

Vandaag moesten we vroeg op want om 10:00 stond er een prachtige bolide op ons te wachten bij Seoul station.

Na wat een uur papierwerk leek waaronder scannen van ons paspoort en internationale rijbewijs, het toch kopen van een verzekering, mijn creditcard die weer eens afgewezen werd, die van Matthijs die toch wel werkte en heel veel handtekeningen kregen we een sleutel en mochten we gaan rijden.

Ik weet niet of dat je ooit in een stuk Rotterdam heb gereden waar je nog nooit geweest bent. Hou dat ingedachten. Nu hebben we ook een auto waar je nog nooit in gereden hebt, het is een automaat en een aantal nieuwe verkeersregels.

Zo hebben hier verkeerslichten vier lampen. Als die rood is mag je alleen naar rechts. (Door rood heen). Als hij groen is mag je rechts en rechtdoor  maar niet naar links. Links heeft namelijk een speciale lamp.

Toen we eindelijk op de snelweg waren had ik dat een beetje door. Maar nu een innovatie die ze ook naar Nederland moeten halen. Sommige moeilijke afslagen hebben een gekleurde streep op het midden van de weg. Soms twee als er twee richtingen zijn. De navigatie zecht dan "neem rechts de afslag. Volg de "roze streep" kei handig als je geen letter Koreaans kan lezen.

Na een paar uurtjes rijden begonnen er honger te krijgen, op de expressway zitten er overal reststops. Hier vind je wc restaurants meestal iets zoals een ah To Go en blijkbaar de heetste trot mix-usbsticks. Laten we zeggen dat er geen usb stick in mijn koffer naar huis zit.

Wel hebben we daar kfc gegeten. Korean Fried Chicken. Was goed te doen en niet al te duur.

De eerste echte bestemming van onze reis was Andong hahoe village. Deze Unesco World Heritage attractie bestaat voornamelijk uit een hutjesdorp met veel geschiedenis. Een combinatie van hannok (koreaanse stijl) en rieten daken hutjes. Het interessante aan dit dorp is dat het nog steeds staat na 500 jaar.

Toen moesten we door rijden om nog voor het donker in onze tussenstop te komen gyeongju waar een lief oud omaatje ons stond op te wachten. Nadat ze ons met wat steekwoorden onze kamer heeft laten zien moesten we alleen nog weten waar wij onze auto moesten parkeren.

Na een heel verhaal in het Koreaans waar ik alleen maar gs25 en wat wijzen van verstond hebben we de auto maar ergens neer gezet hopende dat hij er morgen nog staat

## 24-07 Oud en nieuw

Uitslapen kwam er weer niet van want we moesten om 08:00 aan het ontbijt zitten. Een oud omaatje maakte namelijk spam en amerikaanse plastic kaas tosti's voor ons. (die nog verrassend goed smaakte).

Vandaag was een volle dag want eerst moesten we alle attracties, die Matthijs gister al gezien had, nog eens dunnetjes over doen. Dus in volgorde ginnen we langs:

- een hoop stenen die werd gebruikt om naar de sterren te kijken
- een groote hoop aarde waar mogelijk een oude koning onder ligt
- een hoop aarde waar ze de koning op hebben gegraven
- een oude brug die 's nachts prachtig verlicht is. Anno 2018
- 's werelds grootste bel in een koreaans nationaal museum
- het nationale museum waar ze een "starbucks" hebben die je moeder thuis ook heeft namelijk een “ediya”
- en toen nog naar het paleis waar je 90% van de gebouwen er nog even zelf moet bij bedenken, want die waren nog niet herbouwd

Al deze items bij elkaar is genoeg om een unesco world heritage site te worden.

Toen moesten we opeens gaan rekenen want het was stiekem alweer twee uur en we moesten de auto om 20:00 inleveren in Busan. Maar wij hadden nog een dikke middag vol geplant.

Dus na een snelle “what the burger” (spreek je uit als “watar burger”). Waar van de review samen gevat kan worden als wat een burger. Sprongen we snel in de auto weer in want zowel Matthijs en ik hadden nog een tussenstop in de planning staan.

Toen ik seokguram grotto hoorde was ik nog niet echt enthousiast. Wat kan je nou in een grot vinden. Maar wat blijkt nou, de grot ligt boven op een berg. En dus zette ik onze Kia K3 in sportstand om op volle vermogen te genieten van de slingerende bergweg die naar boven loopt.

We kwamen aan op een parkeerplaats waar de gps ons wist te vertellen dat we voor de laatste 500 meter maar onze eigen weg moesten vinden. Gelukkig waren er een aantal Koreanen die al jaren geleden een mooi pad de bergen in hadden gemaakt. Waar ze dan wel om de 5 meter een bordje neer hadden gezet met “als je hier naar beneden valt zijn de consequenties groot”.

Na een korte 20 min wandeling kwamen we aan bij de grotto waar iemand in 742 een boeddha beeld heeft neergezet. Ik kan geen foto's laten zien want dat mocht niet.

De route die we gepland hadden liep toevallig door allerlei kuststeden die er prachtig uit zagen.

Mijn tussenstop was dat ik graag naar hyundai heavy industries. Daarvoor had ik speciaal een plekje in de bergen opgezocht zodat we een mooi uitzicht zouden hebben over de shipbuilding yard. Op een gegeven moment gaf de gps aan dat we rechtsaf moesten een bergweggetje zo steil dat er niet eens een percentage bij stond. Na een aantal meer beslissingen over of dat als we hier naar beneden gaan, komen we dan nog wel naar boven. Kwamen we aan bij mijn bestemming. Waar we begroet werden door struiken.

Maar toen we uitstapte en over de struiken heen konden kijken, zagen we het uitzicht waar ik van gedroomd had. We konden alles zien. De gigantische loodsen (die van deze afstand niet zo groot leken), kranen, halve schepen en een heleboel bedrijvigheid.

Toen Matthijs iets verder de berg op liep vond hij daar ook iets waar hij zich wel in kon vinden, een vuurbaken. Denk “call rohan, light the fires”. Ook vonden we nog een bodichtise temple daar bovenop die berg.

Toen we uitgekeken waren, moesten we weer naar beneden. En dat ging zonder problemen. Wat wel problemen was, is dat we nog maar twee uur hadden om de auto in te leveren en dat het nog anderhalf uur rijden was. Maar hier zat tanken en file nog niet bij inbegrepen.

Rijden in Busan is nog erger dan in Seoul, het was of de vermoeidheid of iets met busanners zelf, maar het was chaos toen we de snelweg af gingen om te tanken. Toen we een self service tankstation aankwamen stonden we nog geen 15 seconde verbaasd naar de benzinepomp te kijken voor dat er een Koreaan naar buiten kwam sprinten die ons vroeg hoeveel en wij hebben de hele pomp of creditcard terminal niet aangeraakt. Dat was wel een voordeel want het had even geduurd voordat wij het hadden uitgevonden.

Op het laatste stukje rijden kwam de voorspelde file maar om 19:58 reden wij het lotte rent-a-car terrein op. Waar er, voordat ik de auto in een parkeervak had gezet al een Koreaan op mijn raampje klopte, snel een foto maakte van de kilometerstand en de brandstofmeter. Hij vroeg “are you done?” waarop het antwoord ja en nee was. Rijden ja, auto inpakken, nee. Maar voordat ik dat aan hem kon doorgeven zij hij al “leave car here” en toen was hij ervandoor.

Dus wij de auto inpakken en stiekem toch maar in een parkeervak gezet. En toen moesten we de sleutel inleveren, die guy was niet meer te vinden. Dus wij naar de automaat. Die wist ons te vertellen dat als je geen Koreaans telefoonnummer hebt, dat je dan niet je auto mag inleveren. Dus wij kijken of dat ons nederlands nummer toch werkt, of dat we er stiekem een koreaans nummer van konden maken, of dat onze e-sims een telefoonnummer hadden. Uiteindelijk moesten we maar bellen met Lotte om te kijken wat we moesten doen. Maar toen ging de deur van het verlaten kantoor open en kwam die guy weer naar buiten. Het voelde wel vreemd om de sleutel met die guy mee te geven want hij had geen lotte uniform aan. Maar goed ik heb me verzekerd voor diefstal dus dan hoef ik maar een halve K3 te kopen.

Toen in de metro naar ons hotel. Een hotel die in een straat lag met advertentieborden die je maar beter niet aan kinderen kon laten zien. Dus ik denk dat wordt wat. Maar tussen de karaoke bars en volwassene winkels stond een keurig business hotel waar we eindelijk konden rusten.

## 25-07 Van alle stranden thuis

Vandaag was het wel uitslapen geblazen. Ik had eigenlijk maar één doel: een Lotte Mart bezoeken. Een Lotte markt is ongeveer hetzelfde als een Albert Heijn en een V&D samen, maar dan in Korea.

Na 10 min lopen door de auto maanden buurt waar je je auto op straat parkeert, je alarm lichten aan zet en dan komt er een oud opaatje kijken wat je nodig hebt en een aantal jonge gasten komen dan even je banden vervangen.

Over de Lotte markt kan ik weinig over zeggen. Het is een supermarkt met Koreaanse producten. Maar ook een woonafdeling. En op de tweede vloer een daiso (mijn favoriete Koreaanse winkel) en een kledingafdeling, en op de derde vloer een toys are us.

Zoals iedere Nederlander moest ik nog even de koopjeshoek in. Waar ik een 200x150 deken vond voor maar 100.000 won. Een koopje. En omdat ik een Nederlands paspoort had, ging daar nog een 6.000 won van af.

Toen ik bijna buiten stond vroeg Matthijs over de whatsapp of dat ik mee ging zwemmen op Haeundae Beach. Toen moest ik toch even rekenen want Haeundae Beach gaat om 18:00 dicht.

Het is nu 15:30. 10 minuten om af te rekenen. 10 minuten terug naar het hotel om de spullen te droppen en dan nog 40 minuten in de metro. Dat betekent dus dat ik daar om 17.50 ben en nog maar tien minuten kan zwemmen. Dus ik zei tegen Mattijs dat ik het dat niet waard vond.

Voor de mensen die mee hebben gerekend hebben vast dezelfde concurrentie als Matthijs getrokken: Wouter kan niet rekenen. Want ik zou er namelijk al rond 1700 zijn. Een een uur zwemmen is voldoende.

Dus zo gezegd zo gedaan. Ik heb de metro naar het strand genomen en daar heel even op Matthijs gewacht die ergens anders vandaan moest komen.

Dus wij lopen samen naar het strand toe en gaan op zoek naar een kleedhokje. Maar het enige dat we konden vinden was een partytent met muren dus we hebben dat maar gebruikt.

Toen was het vrijwel direct de zee in. Die eerst wel koud aanvoelde maar dat kwam alleen omdat wij oververhit waren. Ook hadden ze mooie golven dus wij voldoen ons helemaal kind in de branding.

Na driekwart lang zandkastelen te hebben gebouwd was er iets aan de hand op het strand. Uit luidsprekers kwam allemaal Koreaans en er begonnen allemaal mannetjes die op handhaving leken het strand op te lopen. Toen de luidsprekers klaar waren begonnen ze met fluiten en maande zij iedereen het water uit. Ik had het verkeerd begrepen. Het strand gaat niet dicht, maar alleen de zee.

Matthijs wilde nog even bakken in de zon. Maar ik had trek in Starbucks dus zo gezecht, zo gedaan. Terwijl ik lekker op een. Caramel frappe zat te slurpen zag ik Mattijs langzaam van het strand af waggelen. Maar toen hij. Naar boven in de Starbucks kwam had hij opeens haast.

We hadden namelijk zojuist eten plannen gemaakt met een aantal andere scouts in Busan. Maar dat was wel weer aan de andere kant van Busan. Dus wij stappen op de Express bus van Haeundae Beach naar Busan Station. En als Max Verstappen ooit weg gaat bij Red Bull dan weet ik wel wie hem kan vervangen. Deze buschauffeur ging namelijk ook op de meest onverwachte plekken er links en rechts voorbij.

Het resultaat: we zetten binnen 50 minuten aan de andere kant van Busan in een kiprestaurant. Waar we butter chicken bestelde. Was niet heel goed.

Nadat we besloten hadden wie het tikkie ging doen, was er nog animo voor een drankje. Nu stonden we in een straat vol met norebang wat letterlijk muziek Kamer betekent. Maar in praktijk is het een privé karaoke bar .

Na een uur van Koreaanse hits, 90s Classics en een hoop valse noten was het tijd voor de meeste van ons om te gaan. Er moest nog ingecheckt worden, de was moest nog uit machine of er moest 's ochtends vroeg een trein gehaald worden. Kortom genoeg redenen om lekker naar bed te gaan.

## 26-07 Een rondje Busan station

Vandaag stond er eigenlijk maar één ding op de planning: pak de KTX naar Seoul. 's Ochtends hadden we dezelfde vraag voor elkaar: heb je de ktx-tickets? Waar op de ander antwoorden: die heb jij toch geboekt. Na het checken van e-mails en creditcard statements hadden we het antwoord: niemand heeft de ktx-tickets geboekt.

Laat ik me nou net die ochtend pre-ziek voelen. Dus ik had niet zo veel plannen voor de dag. In tegenstelling tot Matthijs, die nog een dag vullend programma in driekwart dag moest doen. Waar hij ‘s ochtends vroeg al weg ging, had ik tijd om langzaam op te staan en mijn tas in te ruimen.  Ik hoefde niet eens echt mijn best te doen op de tas omdat ik een big shopper had die ik vol kon doen met spullen. Het was ook geen normale big shopper, het was er een met ritssluiting en extra stevig.

Dus nadat ik minuten voor de uitchecktijd uitgecheckt heb liep ik de straat op met de big shopper handvatten vastgeknoopt aan mijn roltas. Waar op het eerste wat de rol tas doet is een 360 maken. Dit zorgt ervoor dat de hendel van de big shopper scheurt en ik nu een onhandige handtas heb die ik voor de rest van de dag door Busan mag slepen.

Het was al lunchtijd dus ik heb de metro naar Busan station gepakt en daar ben naar de beste Starbucks gegaan (de Starbucks met 4.55 en 4.5 waren net niet goed genoeg voor de 4.6) waar ik een koffie en een croissant bestelden en daarna van plan was om de hele middag daar te blijven zitten.

Normaal gesproken stopte ik wel met zweten als ik een half uurtje in de airco had gezeten. Maar deze keer in de Starbucks bleef ik maar zweten. Ook voelde ik mij in het algemeen slecht. De pre-ziek was in de middag al doorgeschoten naar full-ziek en de dag was nog lang niet voorbij.

Na een uur of twee in de Starbucks gezeten te hebben besloot ik dat het misschien handig was om toch wel ktx tickets te kopen. Deze beslissing startte een middag door Busan station lopen op zoek naar dingen.  

Stap 1: Zoek de plek waar tickets verkocht worden. Vind eerst een andere ktx winkel waar ze niets verkopen en vindt daarna een gigantische wachtrij voor de loketten. Vind daarna net naast de loketten de automaten.

Stap 2: Koop de tickets. Kies Seoul als bestemming en kies de KTX van 1700. Probeer te betalen met je creditcard en krijg te horen dat alleen Koreaanse kaarten werken.

Stap 3: Kijk in je portemonnee en zie dat je niet genoeg cash hebt. Loop daarna naar het gedeelte van het station waar niets is en niet naar het gedeelte waar de winkels zijn en besluit dat je naar buiten moet om geld te halen.

Stap 4: Loop naar de andere kant van het stationsplein om geld te halen in een GS25.

Stap 5: Loop daarna weer terug over het plein de trappen op om je aan te sluiten in de gigantisch lange rij voor de loketten.

Stap 6: zie dat er ook automaten zijn die briefgeld accepteren dus klim onder de hekken door om daar je tickets te kopen.

Stap 7: Kijk tevreden naar de twee tickets in je hand en merk op dat je ziek, moe, zwak, en hongerig bent.

Al deze condities konden maar op een plek worden verholpen: McDonalds. Waar een burger en een milkshake mij zeker goed deden. Hier heb ik nog eens twee uur gevuld met Tiktok.

Rond half vijf was het tijd om richting het station te gaan om op tijd naar het goede spoor te gaan. Maar Matthijs wilde graag iedere minuut in Busan benutten. Dus het ging erom spannen wie er eerder aan zou komen: de KTX of hij. Technisch gezien heeft de KTX dat gewonnen omdat toen we, om tien voor vijf, het perron op liepen, de KTX er al stond. Maar al met al waren we op tijd voor de trein. Wat maar goed ook was, want we zaten in wagon 1 helemaal vooraan in de trein.

De rit naar Seoul duurde drie uur en gaf ons prachtige uitzichten over Korea. We rolden hetzelfde station in waar deze autotocht ook begonnen was. En na wat eten gescoord te hebben, namen we de metro naar ons nieuwe onderkomen: Hongdae.

## 27-07 Seoul again

De samenvatting van vandaag is als volgt: ziek -> kfc -> ziek. Meer heb ik niet kunnen doen. Er waren natuurlijk wel grote plannen voor de dag en omdat we in de uitgaanswijk van Seoul zitten de nacht, maar die plannen moesten ruimte maken voor rust.

Gelukkig hebben we een unlimited data abonnement gekocht dus kon ik mij prima vermaken in de hotelkamer. Met een conservatieve 8 uur TikTok en nog een aantal uurtjes slaap ben ik de dag door gekomen.

Rond een uur of zeven 's avonds begon ik mij te bedenken dat ik nog niets gegeten had. Dus het doel was fastfood en stiekem toch nog even door Hongdae heen lopen.

Het eerste wat mij opviel is dat er in die paar dagen dat wij weg uit Seoul waren er opeens een heleboel scouts waren aangekomen. Overal waar je keek zag je dassen rondlopen. Nu helpt het ook niet dat ik op de ene straat liep waar iedere toerist naar toe gaat. Net alsof het raar is dat je scouts op de Dam in Amsterdam tegenkomt als het in Nederland zou zijn.

Na wat street performances gezien te hebben en veel eettentjes voorbij gelopen te zijn kwam ik uit bij een eenvoudige keuze, de KFC. (Deze keer was het wel de kip uit Kentucky). Daar werd ik ook nog eens in het “Nederlands” aangesproken door een Belg die aan het wachten was op haar eten. Toen ik na 10 minuten mijn eten kreeg (ik was gewaarschuwd dat het lang ging duren) ging ik naar boven om het allemaal lekker op te eten.

Blijkbaar had ik uitzicht op de hotspot voor scouts binnen Hongdae: exit 9 van Hongik University metro station. Het was een komen en gaan van scouts hier. Nooren, Belgen, Nederlanders, en Zwitsers.

Nadat mijn Black Label soja kipnuggets, Zinger dubbele box, Cajun patat, grote fanta en een lange kaasstok op waren, was het weer tijd om terug naar bed te gaan.

Ik had het geniale idee een korte omweg te nemen om net iets meer te zien van Hongdae. Waar ik niet op gerekend had dat ik langs een gated community liep en er dus nergens doorheen kon. Dus na een lange omweg kon ik eindelijk weer naar bed. Nu maar hopen dat ik morgen energie heb om iets te gaan doen.

## 28-07

## 29-07 Neem de bus naar de wsj

Dag -3 van de Jamboree.

Vandaag is de laatste dag van onze vakantie en de eerste dag van de Jamboree.

Het plan is al volged

- Uit checken hotel
- Isaacs toast eten
- de laatste supply run in een gs25
- neem de metro naar Incheon airport
- neem daar de Jamboree bus
- aanmelden en tent opzetten
- slapen

Alles was al ingepakt de avond van te vooren maar toch lagen er nog overal spullen. Dus na nog een inpak ronden hadden we alles.

Toen was het op naar Isaacs toast een bekende tosti winkel in Korea. Ik durfde niet echt, dus ik heb een dubbele sausage tostie genomen.

In de gs24 moesten we eerst een ice cup coffee halen en even onze toast opeten. En daarna moest er nog lunch, paracetamol, oordopjes en drinken worden ingeslagen.

Hoe dichter we bij Incheon Airport kwamen hoe meer scouts we zagen. Zo stond er op het metrostation een grote groep Tsjechen die ons probeerde te vertellen dat we in de verkeerde metro stapten. Dus wij zwaaiden vriendelijk en stapten in de metro. Er zaten namelijk nog meer Nederlanders in.

Dus wij komen aan op het eindstation. Het was toch niet Incheon geworden, maar een paar haltes er voor. Dus wij wachten op de volgende metro waar we de Tsjechen weer tegenkwamen. Zij zeiden ze naar Terminal 1 gingen. Ze zaten al eerder goed dus wij gingen naar Terminal 2.

Op Incheon Terminal 2 klonterden alle verdwaalde Nederlanders al snel samen. De meesten hadden tijdens de avond ervoor misschien toch iets te diep in het soju glaasje gekeken.

Alle Nederlanders die niet voor pampus op een bankje lagen, gingen daarna op zoek naar de Jamboree balie.

Toen we door hadden dat we gingen vertrekken vanuit de aankomsthal was hij snel gevonden. Na het inchecken werd ons verteld dat de bus om 12:15 zou vertrekken als er genoeg mensen waren. We waren nu met 6 en we hadden er 40 nodig.

Maar gelukkig kam er, als zonneschijn bij donkere hemel, overal brakke, verdwaalde, en Nederlanders die precies wisten waar ze mee bezig waren.

Nadat de lokale Paris Bagger is leeg gekocht, zaten we binnen een uur in een bus. Waar we social media post gezien hebben van Terminal 1 waar mensen lang in de rij hebben gestaan. Toch gewonnen van de Tsjechen.

Nu hebben we wel een bus uit gekozen. Er zat bijna geen airconditioning in en de bus chauffeur gebruikte de hele baan door wild te slingeren.

Rond uur 3 van 5 mochten we er even uit bij er rest stop die volledig was overgenomen door scouts. Ik had honger en de Triangel bap (driehoekige soort van sushi) vulde toch niet als verwacht. Dus toen heb ik een hele dubieuze worst in deeg gekocht. Was goed te doen. Maar toen moesten we weer terug de bus voor nog twee uur rijden.

Het moment was toen aangebroken, we zouden de eerste glimp opvangen van het Jamboree terrein. Maar voor dat de bomen ophielden draaiden we al een parkeerplaats op. We waren aangekomen bij het welcome centre.

Iedereen moest de bus uit om spullen te ontvangen. We konden nog net de airconditioned zaal in. We werden al snel uit de rij getrokken, blijkbaar hadden ze alle Nederlanders en Duitsers apart liggen. Waarschijnlijk omdat wij grote contingenten zijn en omdat we al betaald hebben.

Wij verwachten een das en shirt maar kregen alleen een toegangsbadge. De rest zat nog ergens in een container op het terrein. Er werd ons verzekerd dat we ze over twee dagen tijdens de opening zouden hebben.

Toen mochten we weer terug de bus in om dit keer wel naar het terrein te gaan. En het was geweldig om de heilige grond voor het eerst te zien. En je kon aan de hele bus voelen dat ze hier al heel lang naar uitkijken.

We hebben gelijk een uitgebreid tour gekregen van het hele terrein omdat de buschauffeur geen enkel idee had waar hij naartoe moest. op een gegeven moment zagen we een grote groep Nederlanders, dus toen heben we tegen die bus chauffeur dat hij ons er hier wel uit mocht gooien.

Dit bleek een medium keuze te zijn geweest want terwijl we gelukkig wel op het goede gedeelte van het terrein zaten, moesten wel wel nog een 700 meter door lopen naar de lokatie waar wij onze tent komenden ophalen. De instructie was loop naar het gebouw met het paarse dak.

In die tent was net de ark van Noach, van iedere land zaten er twee ist'ers. We moesten een sociaal contract invullen. Dus nu moeten Matthijs en ik lief in een tent slapen.

Die tent konden wij ophalen bij een Koreaan die wij niet goed konden vinden omdat hij verscholen zat achter een twee meter hoge afvalberg. Iedere tent was individueel verpakt en al die dozen werden daar gewoon op een hoop gegooid.

Eenmaal op ons subkamp mochten we onze tent op pallets zetten omdat het water op veel plekken 10 cm hoog staat als het regent.

We waren nog even aan het uitpuffen van het tillen van de pallets toen mijn telefoon ons een interessante keuze gaf. Of natte spullen omdat het over 10 minuten gaat regen of je gaat het avondeten missen omdat die om 20:00 sluit.

Die ist'ers tegenover ons dachten: waarom niet allebei? Dus met wat hulp stond de tent binnen 5 minuten. De regen is trouwens uitgebleven.

Het eten was verrassend goed te doen, ook al weet ik niet meer wat het is. Zal vast iets met rijst geweest zijn.

Toen was het vroeg naar bed want we moesten morgen vroeg naar werk.

## 30-07 Geen drones, Wel Jets

Jamboree dag -2

Vandaag is de eerste dag van mijn nieuwe baan. Dus ik ben vroeg opgestaan om op tijd te zijn. Dat de zon ons de tent uit brandt heeft er niets mee te maken.

Net buiten de tent stond een lange rij mensen te wachten. Ik verwachtte voor de wc maar het antwoord bleek ontbijt te zijn. Dus ik sloot gelijk maar achteraan aan want je kan maar beter snel beginnen aan de rij.

Een klein uurtje later stond ik dan in de food hall. Ze serveren daar een best redelijk ontbijt. Maar door de wachtrij was ik nu al te laat voor mijn eerste dag.

Maar ik dacht dat mijn job relatief dichtbij was. En dat klopte ook wel maar dat betekende alsnog dat ik 20 minuten in de brandende zon moest lopen.

Toen ik aankwam zag ik een internationaal gezelschap in een grote tent zitten. Er waren onder andere Britten, amerikanen, Duitsers, Tsjechen, zweden, Finnen, Brazilianen, Indonesiërs, Colombia, Chileense, Frans/Belgische Britten, Portugese, Nederlander, en ik ben er vast nog een paar aan het vergeten.

Zij zaten allemaal rond Pierre onze grote leider. Hij had de volgende informatie voor ons: er is geen stroom en we hebben ook geen drones. Beiden waren best belangrijk omdat onze activiteit drone vliegen is.

Dus hebben wij de hele dag gepraat over onze landen, scouting en de Jamboree. Er zijn knopen gelegd en een team gevormd.

Toen we net het onderwerp van stereotypes hadden gebroken. Hoorden we een luid kabaal buiten. In het Engels zouden we het een Rumble noemen. En toen plots zzzzsewwwwrrejdmalalsjdnd, het geluid van straaljagers die over vloggen. En toen nog meer. Toen we allemaal naar buiten liepen zagen we zowel van links als rechts nog twee jets aan komen vliegen. Die raken elkaar bijna. Blijkbaar is saemangeum het oefenterrein van het demonstratieteam van de Koreaanse luchtmacht.

Voordat we het wisten was het al tijd om te gaan eten. Ik had mij aangesloten bij een aantal Nederlanders en langzaam gingen wij de rij door. Maar zoals zo vaak in Korea ging er opeens een nl-alert af. "Pas op voor modder stroomen". Die krijg je hier wel vaker. Maar we gingen toch even op de weer apps kijken. Buienalarm zij dat we precies tussen de regen door zouden glippen. Maar AccuWeather zei dat het hevig zou gaan regenen. Na een hevige discussie kwam het antwoord uit de lucht vallen in de vorm van regen.

Eerst probeerden we ons nog een beetje droog te houden met wat paraplus maar als het op een gegeven moment met 30 mm/s uit de lucht komt zetten is er geen paraplu tegen opgewassen. Binnen 10 minuten was ik tot de onderbroek nat en begon het mijn schoenen in te lopen.

Tijdens het eten kon ik een beetje opdrogen maar toen we de cafetaria weer uitliepen kwamen we erachter dat er overal minimaal 5 cm water stond.

Dit triggerde iets in veel Nederlandse. Dit water moet gemanaged worden. Er begonnen mensen te graven en pompen te starten en bruggen te bouwen over stroompjes heen.

Ook al had het niet heel veel zin omdat er niet heel veel buizen waren die naar de rivier leiden en het water in de rivier al hoger stond dan de uitlaat van de buizen dus er ging niet heel veel water door heen.

Maar goed, het bracht me wel weer terug naar mijn jeugd waar ik ook al gaar waterbanen schepte maar dit keer was het op volwassen grootte.

Toen het donker was, ging opeens de lichte aan van het podium in het ist subkamp. Want ze waren klaar om het ist subkamp te openen. Dus iedereen moest naar het podium komen. Maar daar stond je tot je enkels in het water. Dus de helft heeft van de verte gekeken naar een aantal optredens van isters en naar veel speeches van "belangrijke mensen" Het viel daar voornamelijk op dat ze allemaal Koreaans waren en ook alleen maar Koreaans spraken.

Toen we weer terug bij de tent waren, zagen we gelukkig dat de pallets geholpen hadden. Maar er stond nog steeds water in onze voortent.

Later kregen we wel berichten binnen van andere continenten dat het water bij hen tot net onder de rits stond en dat als ze een verkeerde beweging maakten dat het naar binnen zou stromen.

## 31-07 a ok case of the mondays

Na een droge nacht die misschien nog wel natter was dan de avond ervoor. (door de gemiddeld genomen nachttemperatuur van 26 graden en de geschatte 0 km/u wind) was het vroeg opstaan want om 09:00 wordt je bij je baan verwacht.

Dit betekent dus dat je al om 08:00 in de gigantische rij moest staan voor de lunch. Gelukkig was het wel altijd gezellig in de rij en kon je altijd wel over iets klagen. Na snel een interessant ontbijt bestaand uit een crozant, rijst, zeewier en nodige bak koffie naar binnen gewerkt hebben. Begon de reis naar de drone tent.

Dit begon al bij de uitgang van de voedselhal. Hier krijg je, nog geen kilometer van een tent over de sustainable development goals waar scouts vertellen hoe we van plastic af moeten, een plastic weggooi tasje gevuld met individueel verpakte lunch items.

Toen ging ik bij de gigantische berg karton rechtsaf en een kilometer rechtdoor om bij de drone tent te komen. Onderweg kwam ik een veelbelovende vrachtwagen tegen, die van de Koreaanse drone soccer association, dus ik had hoge verwachting van een dag vol met drones.

Maar toen ik bij de tent aan kwam, was er geen Koreaan te bekennen. Een dag met meer gesprekken volgde.

De lunch bleek drie koekjes, een notenbar, een puddinkje en een pakje capri-sun te zijn. Gelukkig was dat deze dag voldoende omdat we toch niets aan het uitvoeren waren.

Het middagprogramma was niet veel anders dan het ochtendprogramma. Ook al was er een gelijkenis met het middagprogramma van gister. Deze keer was het namelijk de traumahelikopter die kwam oefenen en pal voor onze deur een mooi plekje vond.

Ook vonden we de tijd om even kennis te maken met de lokale bevolking. En daarmee bedoel ik een gigantische sprinkhaan.

Nu moet ik wel gezegd dat we naast het stil zitten die dag ook niet hebben stilgezeten. We hebben stroom aangelegd voor de opblaasbare drone soccer stadiums en zijn vaak heen en weer gelopen naar de program hub om te vragen ofdat de stroom weer aan mocht.

Die avond lag ik alweer vroeg in bed door de warmte en hoe vermoeiend niets doen is.

## 01-08

## 02-08

## 03-08

## 04-08

## 05-08

## 06-08

## 07-08

## 08-08

## 09-08

## 10-08

## 11-08

## 12-08

## 13-08

## 14-08

## 15-08

## 16-08
