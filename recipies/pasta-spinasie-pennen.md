# Pasta spinazie met Penne

Orgineel van de picnic 

Ingrediënten
 
400 g	penne
200 g	crème fraîche
300 g	gerookte spekreepjes
40 g	geraspte grana padano kaas
600 g	spinazie
 
Uit eigen keuken: 2 el olijfolie, 3 teentjes knoflook, zwarte peper en zout
 
Zo maak je het!
 
Stap 1
Kook 400 g pasta volgens de aanwijzingen op de verpakking. Hou 4 eetlepels kookvocht achter. 

Picnic Penne: 9 tot 11 min met wat zout

Hak 3 teentjes knoflook fijn.
 
Stap 2
Verhit 1 el olijfolie in een ruime hapjespan.
 Bak hierin 300 g reepjes spek uit. 
Haal de spekjes uit de pan en laat deze uitlekken op keukenpapier.
 
Stap 3
Voeg 1 el olijfolie toe aan het bakvet van de spekjes. Fruit hierin de knoflook gedurende 2 minuten op middelhoge temperatuur.
 Voeg vervolgens, per handvol, de 600 g spinazie toe en laat deze slinken.
 Breng op smaak met zout en peper.
 
Stap 4
Meng hier nu 200 g crème fraîche, het kookvocht en de uitgebakken spekreepjes doorheen.
 Voeg eventueel nog meer zwarte peper toe.
 
Stap 5
Meng de saus door de voorgekookte pasta en 20 g geraspte Italiaanse kaas, en laat het geheel nog 1 minuut doorgaren.
 
Stap 6
Serveer de pasta met de rest van de geraspte Italiaanse kaas.
 
Tip
Ook lekker met gesneden kastanjechampignons of magor (mascarpone met gorgonzola). Voeg de champignons toe na de knoflook in stap 3. Vervang de crème fraîche door de magor in stap 4. Extra lekker met geroosterde pijnboompitjes.
